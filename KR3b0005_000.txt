# -*- mode: mandoku-view -*-
#+TITLE: 司馬法
#+DATE: 2015-09-23 10:10:15
#+PROPERTY: JUAN 0

<md:KR3b0005_SBCK_000-12b>¶
<md:KR3b0005_SBCK_000-1a>¶
<pb:KR3b0005_WYG_001-1a>
欽定四庫全書
　司馬法
　　¶仁本第一¶
古者以仁為本以義治之之謂正正不獲意則權權¶出
於戰不出於中人是故殺人安人殺之可也攻其¶國愛
其民攻之可也以戰止戰雖戰可也故仁見親¶義見説
智見恃勇見方信見信内得愛焉所以守¶也外得威焉
所以戰也戰道不違時不歴民病所¶以愛吾民也不加
<pb:KR3b0005_WYG_001-1b>
䘮不因凶所以愛夫其民也冬夏¶不興師所以兼愛其
民也故國雖大好戰必亡天下雖¶安忘戰必危天下既
平天子大愷春蒐秋獮諸侯春<md:KR3b0005_SBCK_000-1b>¶振旅秋治兵所以不忘
戰也古者逐奔不過百歩縱¶綏不過三舍是以明其禮
也不窮不能而哀憐傷病¶是以明其仁也成列而鼓是
以明其信也爭義不爭利¶是以明其義也又能舍服是
以明其勇也知終知始是¶以明其智也六德以時合教
以為民紀之道也自古之¶政也先王之治順天之道設
<pb:KR3b0005_WYG_001-2a>
地之宜官民之德而正名¶治物立國辨職以爵分禄諸
侯説懐海外來服獄¶弭而兵寝聖德之至也其次賢王
制禮樂法度乃¶作五刑興甲兵以討不義巡狩省方會
諸侯考不同¶其有失命亂常悖德逆天之時而危有功
之君徧告<md:KR3b0005_SBCK_000-2a>¶於諸侯彰明有罪乃告於皇天上帝日月星
辰禱於¶后土四海神祗山川冡社乃造於先王然後冢
宰徵¶師於諸侯曰某國為不道征之以某年月日師至
於¶某國會天子正刑冡宰與百官布令於軍曰入罪人
<pb:KR3b0005_WYG_001-2b>
之地無暴神祗無行田獵無毁土功無燔墻屋無伐¶林
木無取六畜禾黍器械見其老幼奉歸無傷雖遇¶壯者
不校勿敵敵若傷之醫藥歸之既誅有罪王及¶諸侯修
正其國舉賢立明正復厥職王霸之所以治¶諸侯者六
以土地形諸侯以政令平諸侯以禮信親¶諸侯以材力説
諸侯以謀人維諸侯以兵革服諸侯<md:KR3b0005_SBCK_000-2b>¶同患同利以合諸
侯比小事大以和諸侯㑹之以發¶禁者九馮弱犯寡則
𤯝之賊賢害民則伐之暴内陵¶外則壇之野荒民&KR0262;則
<pb:KR3b0005_WYG_001-3a>
削之負固不服則侵之賊殺¶其親則正之放弑其君則
殘之犯令陵政則杜之外¶内亂禽獸行則滅之¶
　　天子之義第二¶
天子之義必純取法天地而觀於先聖士庶之義必¶奉
於父母而正於君長故雖有明君士不先教不可¶用也
古之教民必立貴賤之倫經使不相陵德義不¶相踰材
技不相掩勇力不相犯故方同而意和也古<md:KR3b0005_SBCK_000-3a>¶者國容不
入軍軍容不入國故德義不相踰上貴不¶伐之士不伐
<pb:KR3b0005_WYG_001-3b>
之士上之器也茍不伐則無求無求則¶不爭國中之聽
必得其情軍旅之聽必得其宜故材¶技不相掩從命為
士上賞犯命為士上戮故勇力不¶相犯既致教其民然
後謹選而使之事極修則百官¶給矣教極省則民興良
矣習貫成則民體俗矣教化¶之至也古者逐奔不逺縱
綏不及不逺則難誘不及則¶難䧟以禮為固以仁為勝
既勝之後其教可復是以¶君子貴之也有虞氏戒於國
中欲民體其命也夏后¶氏誓於軍中欲民先成其慮也
<pb:KR3b0005_WYG_001-4a>
殷誓於軍門之外欲<md:KR3b0005_SBCK_000-3b>¶民先意以待事也周將交刃而誓
之以致民志也夏¶后氏正其德也未用兵之刃故其兵
不雜殷義也始¶用兵之刃矣周力也盡用兵之刃矣夏
賞於朝貴善¶也殷戮於市威不善也周賞於朝戮於市
勸君子懼¶小人也三王彰其德一也兵不雜則不利長
兵以衛¶短兵以守太長則難犯太短則不及太輕則鋭
鋭則¶易亂太重則鈍鈍則不濟戎車夏后氏曰鉤車先
正¶也殷曰寅車先疾也周曰元戎先良也旂夏后氏𤣥
<pb:KR3b0005_WYG_001-4b>
首人之埶也殷白天之義也周黄地之道也章夏后¶氏
以日月尚明也殷以虎尚威也周以龍尚文也師<md:KR3b0005_SBCK_000-4a>¶多務
威則民詘少威則民不勝上使民不得其義百¶姓不得
其叙技用不得其利牛馬不得其任有司陵¶之此謂多
威多威則民詘上不尊德而任詐慝不尊¶道而任勇力
不貴用命而貴犯命不貴善行而貴暴¶行陵之有司此
謂少威少威則民不勝軍旅以舒為¶主舒則民力足雖
交兵致刄徒不趨車不馳逐奔不¶踰列是以不亂軍旅
<pb:KR3b0005_WYG_001-5a>
之固不失行列之政不絶人馬¶之力遲速不過誡命古
者國容不入軍軍容不入國¶軍容入國則民德廢國容
入軍則民德弱故在國言¶文而語温在朝恭以遜修己
以待人不召不至不問<md:KR3b0005_SBCK_000-4b>¶不言難進易退在軍抗而立在
行逐而果介者不拜¶兵車不式城上不趨危事不齒故
禮與法表裏也文¶與武左右也古者賢王明民之德盡
民之善故無廢¶德無簡民賞無所生罰無所試有虞氏
不賞不罰而¶民可用至德也夏賞而不罰至教也殷罰
<pb:KR3b0005_WYG_001-5b>
而不賞至¶威也周以賞罰德衰也賞不踰時欲民速得
為善之¶利也罰不遷列欲民速覩為不善之害也大㨗
不賞¶上下皆不伐善上茍不伐善則不驕矣下茍不伐
善¶必亡等矣上下不伐善若此讓之至也大敗不誅上¶
下皆以不善在己上茍以不善在己必悔其過下茍<md:KR3b0005_SBCK_000-5a>¶以
不善在己必逺其罪上下分惡若此讓之至也古¶者戍
兵三年不典覩民之勞也上下相報若此和之¶至也得
意則愷歌示喜也偃伯靈臺答民之勞示休¶也
<pb:KR3b0005_WYG_001-6a>
　　<md:KR3b0005_SBCK_000-10a>¶定爵第三¶
凡戰定爵位著功罪收遊士申教詔訊厥衆求厥技¶方
慮極物變嫌推疑養力索巧因心之動凡戰固衆¶相利
治亂進止服正成耻約法省罰小罪乃殺小罪¶勝大罪
因順天阜財懌衆利地右兵是謂五慮順天¶奉時阜財
因敵懌衆勉若利地守隘險阻右兵弓矢¶禦殳矛守戈
㦸助凡五兵五當長以衛短短以救長¶迭戰則久皆戰
則強見物與侔是謂兩之主固勉若¶視敵而舉将心心
<pb:KR3b0005_WYG_001-6b>
也衆心心也馬牛車兵佚飽力也<md:KR3b0005_SBCK_000-10b>¶教惟豫戰惟節将軍
身也卒肢也伍指拇也凡戰權¶也鬭勇也陣巧也用其
所欲行其所能廢其不欲不¶能於敵反是凡戰有天有
財有善時日不遷龜勝微¶行是謂有天衆有有因生美
是謂有財人習陳利極¶物以豫是謂有善人勉及任是
謂樂人大軍以固多¶力以煩堪物簡治見物應卒是謂
行豫輕車輕徒弓¶矢固禦是謂大軍宻静多内力是謂
固陣因是進退¶是謂多力上暇人教是謂煩陣然有以
<pb:KR3b0005_WYG_001-7a>
職是謂堪物¶因是堪物是謂簡治稱衆因地因敵令陣
攻戰守進¶退止前後序車徒因是謂戰參不服不信不
和怠疑<md:KR3b0005_SBCK_000-11a>¶厭懾枝柱詘煩肆崩緩是謂戰患驕驕懾懾吟
嚝虞¶懼事悔是謂毁折大小堅柔參伍衆寡凡兩是謂
戰¶權凡戰間逺觀邇因時因財貴信惡疑作兵義作事¶
時使人惠見敵静見亂暇見危難無忘其衆居國惠¶以
信在軍廣以武刃上果以敏居國和在軍法刃上¶察居
國見好在軍見方刃上見信凡陣行惟疏戰惟¶宻兵惟
<pb:KR3b0005_WYG_001-7b>
雜人教厚静乃治威利章相守義則人勉慮¶多成則人
服時中服厥次治物既章目乃明慮既定¶心乃強進退
無疑見敵無謀聽誅無誑其名無變其¶旗凡事善則長
因古則行誓作章人乃強滅厲祥滅<md:KR3b0005_SBCK_000-11b>¶厲之道一曰義被
之以信臨之以強成基一天下之¶形人莫不説是謂兼
用其人一曰權成其溢奪其好¶我自其外使自其内一
曰人二曰正三曰辭四曰巧五¶曰火六曰水七曰兵是
謂七政榮利耻死是謂四守¶容色積威不過改意凡此
<pb:KR3b0005_WYG_001-8a>
道也惟仁有親有仁無信¶反敗厥身人人正正辭辭火
火凡戰之道既作其氣¶因𤼵其政假之以色道之以辭
因懼而戒因欲而事¶蹈敵制地以職命之是謂戰法凡
人之行由衆之求¶試以名行必善行之若行不行身以
将之若行而行¶因使勿忘三乃成章人生之宜謂之法
凡治亂之道<md:KR3b0005_SBCK_000-12a>¶一曰仁二曰信三曰直四曰一五曰義六
曰變七曰專¶立法一曰受二曰法三曰立四曰疾五曰
御其服六曰¶等其色七曰百官宜無淫服凡軍使法在
<pb:KR3b0005_WYG_001-8b>
己曰專¶與下畏法曰法軍無小聽戰無小利日成行微
曰¶道凡戰正不行則事專不服則法不相信則一若¶怠
則動之若疑則變之若人不信上則行其不復¶自古之
政也¶
　　嚴位第四
凡戰之道位欲嚴政欲栗力欲窕氣欲閑心欲一凡戰
之道等道義立卒伍定行列正縱横察名實立進俯坐
進跪畏則宻危則坐逺者視之則不畏邇者勿視則不
<pb:KR3b0005_WYG_001-9a>
散位下左右下甲坐誓徐行之位逮徒甲籌以輕重振
馬譟徒甲畏亦宻之跪坐坐伏則膝行而寛誓之起譟
鼓而進則以鐸止之銜枚誓糗坐膝行而推之執戮禁
顧譟以先之若畏太甚則勿戮殺示以顔色告之以所
生循省其職凡三軍人戒分日人禁不息不可以分食
方其疑惑可師可服凡戰以力久以氣勝以固久以危
勝本心固新氣勝以甲固以兵勝凡軍以宻固徒以坐
固甲以重固兵以輕勝人有勝心惟敵之視人有畏心
<pb:KR3b0005_WYG_001-9b>
惟畏之視兩心交定兩利若一兩為之職惟權視之凡
戰以輕行輕則危以重行重則無功以輕行重則敗以
重行輕則戰故戰相為輕重舍謹兵甲行慎行列戰謹
進止凡戰敬則慊率則服上煩輕上暇重奏鼓輕舒鼓
重服膚輕服美重凡馬車堅甲兵利輕乃重上同無獲
上專多死上生多疑上死不勝凡人死愛死怒死威死
義死利凡戰之道教約人輕死道約人正死凡戰若勝
若否若天若人凡戰三軍之戒無過三日一卒之警無
<pb:KR3b0005_WYG_001-10a>
過分日一人之禁無過瞬息凡大善用本其次用末執
略守微本末惟權戰也凡勝三軍一人勝凡鼔鼓旌旗
鼔車鼓馬鼔徒鼔兵鼔首鼔足七鼓兼齊凡戰既固勿
重重進勿盡凡盡危凡戰非陣之難使人可陣難非使
可陣難使人可用難非知之難行之難人方有性性州
異教成俗俗州異道化俗為衆寡若勝若否兵不吿利
甲不告堅車不告固馬不告良衆不自多未獲道凡戰
勝則與衆分善若将復戰則重賞罰若使不勝取過在
<pb:KR3b0005_WYG_001-10b>
己復戰則誓己居前無復先術勝負勿反是謂正則凡
民以仁救以義戰以智決以勇鬭以信專以利勸以功
勝故心中仁行中義堪物智也堪大勇也堪久信也讓
以和人自洽自予以不循爭賢以為人説其心効其力
凡戰擊其微静避其強靜擊其倦勞避其閒窕擊其大
懼避其小懼自古之政也凡戰之道用寡固用衆治寡
利煩衆利正用衆進止用寡進退衆以合寡則逺裹而
闕之若分而迭擊寡以待衆若衆疑之則自用之擅利
<pb:KR3b0005_WYG_001-11a>
則釋旗迎而反之敵若衆則相衆而受裹敵若寡若畏
則避之開之凡戰背風背髙右髙左險厯沛歴圮兼舍
環龜凡戰設而觀其作視敵而舉待則循而勿鼓待衆
之作攻則屯而伺之凡戰衆寡以觀其變進退以觀其固危
而觀其懼靜而觀其怠動而觀其疑襲而觀其治擊其
疑加其卒致其屈襲其規因其不避阻其圖奪其慮乘
其懾凡從奔勿息敵人或止於路則慮之凡近敵都必
有進路退必有反慮凡戰先則弊後則懾息則怠不息
<pb:KR3b0005_WYG_001-11b>
亦弊息久亦反其懾書親絶是謂絶顧之慮選良次兵
是謂益人之強棄任節食是謂開人之意自古之政也
　
　
　
　
　
　司馬法
